---
title: "Modules"
---

De Toolbox Continu Inzicht wordt incrementeel ontwikkeld. De IT-ontwikkeling is opgedeeld in sprintblokken.
Binnen elk sprintblok worden één of meerdere modules ontwikkeld. Voor elke module worden Python-scripts ontwikkeld waarmee een functie kan worden uitgevoerd.
Een voorbeeld van een functie is het inlezen van waterstanden uit FEWS.
De scripts en de code (inclusief documentatie) worden na het afronden van iedere sprint gepubliceerd op deze Wikipagina en een publieke [GitHub](https://github.com/continu-inzicht/toolbox-continu-inzicht).
De scripts worden vrijgegeven nadat deze succesvol het testprotocol hebben doorlopen.

De ontwikkeling van de volgende modules is voorzien:

1.  [Basis architectuur Toolbox Continu Inzicht](modules/architectuur.qmd)

    In de toolbox continu inzicht is een belangrijk uitgangspunt dat verschillende data formaten gebruikt kunnen worden, de functie zijn zo opgezet dat elk formaat als in of uitvoer kan dienen.

2.  [Belastingen inlezen en classificeren](modules/belastingen.qmd)

    Om inzicht te krijgen in de veiligheid van waterkeringen is het van belang om de belastingen op de waterkeringen in kaart te brengen.
    Dit kunnen waterstanden op het buitenwater (zee, rivieren of meren) zijn, maar ook grondwaterstanden. Er zijn verschillende functies geïmplementeerd voor het inlezen, opslaan en classificeren van historische en voorspelde belastingen.

3.  [Bepalen fragility curves](modules/bepalen_fragility_curves.qmd)

    Fragility curves kunnen voor verschillende faalmechanismes worden berekend. In de toolbox wordt voor STPH (piping) en GEKB (golf overlag) functionaliteit aangeboden voor het afleiden van curves.


4.  [Bijstellen fragility curves](modules/bijstellen_fragility_curves.qmd)

    In sommige gevallen is het nodig om de fragility curve aan te passen vanwege een verandering ten opzichten van de voor berekende curve. Denk aan het verhogen van de kruin of verbeteren van de stabiliteit. De fragility curve kan dan worden verschoven of een nieuwe GEKB curve kan worden berekend met de aangepaste kruinhoogte.

5.  [Conditionele kansen en status waterkering per sectie](modules/kansen_en_status_per_sectie.qmd)

    De ingelezen belasting in combinatie met de berekende fragility curves kunnen worden vertaald naar een kans per sectie op het huidige moment en over een aantal uur.

6.  [Zorgplicht: effect nieuwe statistiek en rekenregels op de faalkans](modules/zorgplicht.qmd)

    Een fragility curve omschrijft de kans gegeven een waterstand, belangrijk is om ook mee te nemen dat de waterstanden een kans van optreden hebben. Door het combineren van een overschrijdingsfrequentie lijn met een fragility curve kan een geïntegreerde kans worden berekend. Hiermee kunnen veranderingen in de overschrijdingsfrequentie, bijvoorbeeld door klimaat verandering, worden vergeleken met de huidige situatie.

In ontwikkeling:
7.  [Inspectieresultaten inlezen en weergeven](modules/inspectieresultaten.qmd)
8.  [Resultaten ontsluiten via Digitale Delta API](modules/digitale_delta_API.qmd)
